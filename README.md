# University assignments in Python

2.Έστω ένα τετράγωνο 3*3 στο οποίο τοποθετείτε “καπάκια”. Έχετε στην κατοχή σας 27 “καπάκια”, 9 για κάθε μέγεθος (μικρό, μεσαίο, μεγάλο). Μια τριάδα που τερματίζει το παιχίνδι γίνεται οριζόντια, κάθετα ή διαγώνια. Η τριάδα αποτελείται από καπάκια είτε του ίδιου μεγέθους είτε από το μικρό προς το μεγαλύτερο. Επειδή έχετε καπάκια, ένα καπάκι μπορεί να μπει σε οποιοδήποτε τετράγωνο, αρκεί να είναι ελεύθερο ή να υπάρχει εκεί μικρότερο καπάκι. Γράψτε ένα πρόγραμμα το οποίο παίζει τυχαία το παιχνίδι 100 φορές και επιστρέφει το μέσο όρο των βημάτων για να λήξει το παιχνίδι.

4.Χρησιμοποιείστε τον κώδικα που έχουμε φτιάξει για “21” (card game) και υπολογίστε σε πόσα από τα 100 παιχνίδια κερδίζει ο πρώτος παίκτης, σε πόσα ο δεύτερος, και σε πόσα έχουμε ισοπαλία. Στην συνέχεια, πειράξτε το μοίρασμα ώστε ο πρώτος παίκτης να ξεκινάει με 10 ή φιγούρα (J,Q, K) και ο δεύτερος ποτέ με 10 ή φιγούρα. Υπολογίστε τα νέα στατιστικά για 100 τυχαία παιχνίδια, δηλαδή πόσα κερδίζει ο πρώτος παίκτης, πόσα ο δεύτερος, και σε πόσα έχουμε ισοπαλία. Κάθε φορά το μοίρασμα των χαρτιών γίνεται από την αρχή και ανακατεύεται η τράπουλα.

7.Έστω αρχείο κειμένου ASCII το οποίο σε κάθε γραμμή του περιέχει ένα λεξικό της Python (dictionary). Το λεξικό κάθε γραμμής περιέχει τα ίδια κλειδιά με τις υπόλοιπες γραμμές. Τα κλειδιά αυτά περιέχουν τιμές οι οποίες μπορούν να είναι μόνο αριθμοί ή κείμενο. Γράψτε κώδικα το οποίο διαβάζει το αρχείο αυτό, εμφανίζει στο χρήστη τα διαθέσιμα κλειδιά και τον ρωτάει ποιο από τα διαθέσιμα κλειδιά τον ενδιαφέρει. Στην συνέχεια, για αυτό το κλειδί εμφανίζει την δημοφιλέστερη τιμή, την μεγαλύτερη και τη μικρότερη.
Παράδειγμα:
Έστω ότι το αρχείο σας περιέχει τα ακόλουθα λεξικά
{"x":3,"y":4,"name":"bob"}
{"x" :13,"y":-4,"name":"malory"}
{"x":-3,"y":104,"name":"trudy"}	
{"x":1,"y":14,"name":"alice"}
Ο κώδικάς σας εμφανίζει στο χρήστη: x, y, name
Ζητάει από το χρήστη το κλειδί. Αν αυτός επιλέξει y, ο κώδικάς σας θα πρέπει να επιστρέψει τις τιμές -4 και 104.

11.H υπηρεσία https://www.cloudflare.com/en-gb/leagueofentropy/ προσφέρει τυχαίους αριθμούς. Χρησιμοποιείστε αρχικά την διεύθυνση https://drand.cloudflare.com/public/latest για να βρείτε ποιος είναι ο τελευταίος γύρος και στην συνέχεια πάρτε τις τελευταίες 20 τιμές (πεδίο randomness) μέσα από το https://drand.cloudflare.com/public/{round}. Μετατρέψτε αυτές τις τιμές σε ένα δεκαεξαδικό κείμενο και υπολογίστε την εντροπία του. Η εντροπία υπολογίζεται ως το αρνητικό άθροισμα της πιθανότητας nεμφάνισης ενός συμβόλου (εδώ δεκαεξαδικού ψηφίου) επί τον λογάριθμο αυτής της πιθανότητας (https://en.wikipedia.org/wiki/Entropy_(information_theory))
